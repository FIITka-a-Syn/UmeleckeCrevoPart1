Ohnivá poetka

Kde bolo tam bolo, za siedmimi horami a siedmimi dolami sa narodilo do chudobnej rodiny v skorú rannú hodinu malé uplakané dievčatko. Už od začiatku všetci v dedine vedeli, že je jedinečná. No kto sa už len narodí v takýto nečas. Dedinou bičoval studený severský prúd a dedinčania sa každú noc strachovali ako len prežijú. Otec malého uplakaného dievčatka musel chodiť s chlapmi do hory aby dokázal svoju rodinu uživiť. Jeho práca bola zložitá a náročná no i tak mal čo robiť aby sa postaral o svoju rodinu. Ich chalupa bola v dezolátnom stave, a keďže dedina bola pod nátlakom chladnej zimy museli si neustále zakladať oheň aby vôbec prežili tieto chladné noci. Naša malá hrdinka sa však nebála ničoho. So svojimi šťastnými očičkami rozveseľovala celú dedinu v týchto zlých časoch  a prinášala im nádej, že to spolu všetci zvládnu. Už od narodenia si spievkala všakovaké melódie a dedinčania z toho boli v úžase. Od tohto momentu ju začali volať malá poetka. Jej talent bol neprehliadnuteľný. No dedinu trápil iný problém. Okrem strašnej zimy sa do dediny vrátil aj Žrút. Paľo Žrút. To bola jeho prezývka. Paľo nie je pre dedinčanov žiadna novinka. Paľo v dedine vyrastal od malička. Pochádzal z bohatej rodiny, ktorá mala veľké sídlo práve v tejto dedine. Paľo bol zlatý, milý chlapec. Bol taktiež veľmi šikovný a rozumný. Poctivo chodil do školy. Dokonca nevymeškal ani jednu hodinu. No problémom boli jeho rodičia. Štefan Žrút a Laurene Žrútova.
No teda ak by sme mali byť presný hlavne Laurene. Štefan bol tvrdo pracujúci muž, ktorý sa chcel postarať o svoju rodinu. Založil firmu, ktorá predávala pevné linky. Bol veľmi inteligentný a sebavedomý. Všetko toto začalo u neho v garáži keď sa rozhodol, že už nechce byť obyčajným človekom a chce nejako pomôcť ľudom. A tak zrazu dostal nápad. „Pomôžem ľudom sa navzájom spojiť“. Začal tvrdo pracovať a tento sen si aj splnil. Napriek tomu však zostal obyčajným človekom. Na nikoho sa nehral. No a potom do jeho života prišla Laurene. Snobské dieťa, ktoré si zobralo Štefana len kvôli jeho peniazom. Rýchlo si s ním spravila dieťa aby si mohla zobrať jeho majetok. Hneď po narodení Paľa sa s ním rozviedla a obrala ho o majetok. Taktiež sa so Štefanom súdili o Paľa. Štefan nechcel dopustiť aby bol Paľo vychovaný Laurene, pretože vedel, že to neskončí dobre. Mal aj pravdu. Štefan súd prehral. A Paľo vyrastal z Laurene. Tá sa k nemu správala hrozne. Nestarala sa o neho, nezaujímala sa o neho, a to všetko Paľa poznačilo na toľko, nebýval doma a začal jesť ľudí z dediny. Je to divné poviete si. No nikto nechápal a doteraz nechápe prečo. Paľo sa teda vrátil do rodnej dediny s cieľom ju zničiť. Jeho cieľom bola hlavne malá poetka, keďže sa jej venovala celá dedina a on nikdy nedostal takú pozornosť. Chcel ju zničiť. Dedinčania sa všetci spojili a malú poetku ochraňovali čo mohli. No Žrút bol nemilosrdný. Ničil všetko čo mu prišlo do cesty. Nezaujímalo ho či ide o obyčajných ľudí, mníšky. Bolo mu to jedno. Keď už sa zdalo, že dedina prehrala súboj so Žrútom. Zjavil sa posvätný býk, ktorý bol pre dedinčanov len legendou a Žrúta usmrtil.  Taktiež zbavil dedinčanov zimy. Dedinčania boli v úžase a hovoria si, že predsa len je pravda, že posvätný býk nás vždy zachráni. V dedine sa vrátil život do normálu a všetci si spolu užívali krásny život popri speve malej poetky. Zazvonil zvonec a rozprávke je koniec.
